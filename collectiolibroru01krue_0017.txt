 

xm

 

difficillimam editionis partem fere solus administrauit Krueger,
qui, quantum fieri posset, ad ea supplementa se accommodauit,
quae ab aliis uiriS doctis ueri non dissimiliter proposita esse
censeret, cum praesertim hoc toto supplendi officio ipsa uerba
Gaiana recuperari uix posse Krueger mecum consentiret.

Superest ut de typorum discrimine dicamus et de adnota-
tionibus, quibus hanc editionem instruximus:

Atque primum quidem in uerborum Gaianorum contextu
hoc ipso typorum genere quo in hac praefatione typographum
uti iussimus, expressa non sunt nisi ea uerba eaeue litterae,
quaecumque certo uel ueri simillime in C aut a me aut ab eis
qui ante me hunc codicem excusserunt dispici potuerunt. Ea
quae in uerborum contextu inclinatis litteris expressa sunt, aut
in libro C legi quidem non potuerunt uel a legentibus cum simi-
libus litteris permutata sunt, sed tam probabiliter suppleri uel
mutari potuerunt, ut fere nulla restaret dubitatio, aut aliter in
libro Ο leguntur, quid autem liber C pro his praebeat, in in-
feriore adnotationum laterculo accurate adnotauimus 16). Omisi-
mus tamen in apparatu critico longe plurima eorum quae ad
solam rem orthographicamfl) uel ad notas (siue compendia scrip-
turae sollemnia) leuiter corruptas pertinent, quae si relinquam
et inertiae meae largiar, non uereor ne mihi irascantur lectores:
ea omnia si quis accuratius cognoscere uelit, adeat 0³ et inpri-
mis indices notarum et orthographicum (0³ pag. *253-3112 et
pag. 313—325); apographo enim meo carere omnino non poterit,
si quis crisin Gaianam recte instituere uoluerit. Ceterum ut
eorum, qui hac editione usuri essent, commodo inseruiretur,
nonnulla in genere orthographico firmius constituenda putauimus

uel: sed in pondere posita; nam et aslses librales erant et dupundii binas li·
bras continebant uel similia.

16) Legentium oculis ut succurreremus, in apparatu critico lectiones
codicis C, qui continua scriptura id est non diremptis uocabulis exaratus
est, ita repraesentauimus‚ ut uerba fere constanter dirempta exhiberemus.
Vbi propter imperfectam lectionem nonnullae litterae in C legi quidem non
poterant sed quae litterae extitissent sententiarum conexu perpenso proba-
biliter diuinare licuit, nonnusquam eas ipsas litteras his uncinis () saep-
tas perscripsimus: sic l ξ 127 adnotatio ad pag. 29 uers. 20 huius editionis
a nobis adscripta ›(neplte,sue‹ significat in C legi non potuisse nisi ›sue‹
litteras, probabile tamen esse proximum ante has litteras locum occupasse
litteras ›nepte‹ ita, ut in prioris uersus exitu litterae »nep«, in posterioris
uersus initio litterae »te« ante ›sue‹ extarent.

47) Nec magis uocabula in C male dissecta uel perperam duobus uer·

sibus distributa in apparatu critico curauimus5 conf. de syllabarum diui·
sione ca pag. xxiii seqq.

