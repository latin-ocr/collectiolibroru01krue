-— Lxlx '‘—

suerunt. Eo magis mirum est, quod eorum aureorum libri quattuor
posteriores plane evanuerunt. Iam cum in indice auctorum illo ad-
sint ‘institutionum βιβλία τέσσαρα’, non adsint rerum quotidianarum
libri, crediderim] labente aetate et tres harum libros et institutio-
num quattuor circumlatos esse sub titulo communi aureorum
septem, substituta in his recensioni genuinae editione tamquam
secunda scilicet Augustodunensi. Tribonianum autem eiusmodi
exemplari usum pro sua prudentia tres libros priores adhibuisse,
quattuor posteriores prae genuinis recte sprev1sse.

Hoc si probabiliter posuimus, consequens est Pseudo-Gaiani
operis originem non revocandam esse ad Aeduorum sive Augusto—
dunensium studia liberalia aetate imperatoria passim celebrata,
quamquam nihil impedit, quominus codex Augustoduni repertus
scriptus quoque ibidem sit in usum antecessoris cuiusdam ve-
tustae eius academiae. Origo ignoratum sed recte commentarii
eiusmodi aurei conveniunt saeculis collabentis imperii Romani
aureis et ipsis appellatis apud aequales, apud posteros iure in-
famatis.

