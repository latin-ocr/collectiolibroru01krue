 

vn -—-·

me angitue conscientia: sane nusquam grauiores labes contraxit
codex in eis locis, quos hoc remedio olim temptaueram; huius enim
ope tamquam uelo detracto nudatur antiqua scriptura, eademque
intra exiguum tempus denuo operitur et in ueteres tenebras demer-
gitur. Contra non pauci ex eis locis, ad quos legendos olim len-
tiore ui kalii sulphurati usus eram3), anno 4878 et anno 4883 saci-
lius ac plenius legi potuerunt quam anno 4868. Itaque acriter
intenta oculorum acie nonnullorum locorum desperatorum lectionem
nuperrime perficere potui, in aliis id certe discernere potui, utrum
id quod aut a nobis aut ab aliis uiris doctis4) diuinando con-
iectum esset, in codice extare potuerit necne. Atque utinam
saepius coniecturae tot laboribus excogitatae codice confirmatae
essent! At quamquam ego et Krueger aliquanto cautius pleriSque
eorum, qui ante nos ad Gaium emendandum accesserant, in locis
lacunosis crisin factitauimus, paucis locis ipsum Gaianorum uer-
borum contextum coniciendo recuperauimus. Artem igitur ne-
sciendi multo etiam fortius, quam a nobis adeo factum est, in
futurum exercendam esse mihi constat. Cui admonitioni nefas
sit si quis parere nolit. Discant igitur homines docti ex eis
correctionibus additamentisque, quae inde a pagina xv11 huius edi-
tionis a me composita sunt, quam fallax sit ingeniosissimi cuius-
que opinatio diuinatrix. Ceterum haec quoque iterata codicis
Veronensis lectio mihi statio est, non portus3 quam emendare
uelim, si mihi satum largiatur, utin Italiam reuertar; nam libros
rescriptos perscrutantibus difficile est ab incepto labore se abdu-
cere, siquidem spes spem excitat, quotiens codex in manus resumitur.

 

3) Conf. Ca prooem. pag. xvii.

4) Interim Gai Institutionum libros cum alii ediderunt tum Huschke
(Lipsiae a. 4878), cuius uenerabilem senectutem felix illa, quae iuuenem
ornauerat, ingenii ubertas comitatur, et Polenaar (›Syntagma Institutionum
nouum. Gai Institutiones iuris ciuilis Rom. secundum Guilelmi Studemund
cod. Ver. collationem edid. emend. notisque illustrauit, appositis Iustiniani
Institutionibus, iis quidem ex recensione Pauli Krueger fere repetitis, etc.
B. Ι. Polenaar, litt. hum. et iur. utr. dr. Lugduni Batauorum apud E. Ι.
Brill. 4876—4879‹). Cuius uiri doctissimi ut acumen ingenii agnoscimus,
ita audaciam et celeritatem in emendando opere Gaiano non aemulamur.
Nam quo diutius in Gaio restituendo operam collocaueris‚ eo certius in-
telleges, quam difficulter in locis desperatis pestifera medicamenta a salu-
taribus secernantur, et quo longiore usu exercitationeque adquisita et robo-
rata fuerit in hoc officio facultas, eo cautius a lectione tradita recedas. Ego
his undeuiginti annis, quibus Gaium tractam, si nihil aliud sane hoc didici,
multo saepe difficilius esse ab incertis coniecturis abstinere quam praeci-
pitem in coniectandi periculum ferri. Nec dubito quin et ipse Polenaar
mox artem nesciendi in crisi Gaiana saepius commendaturus sit, postquam
primus animi coniectantis ardor consederit. Ceterum uidendum quo sua
quemque natura maxime ferre uideatur.

