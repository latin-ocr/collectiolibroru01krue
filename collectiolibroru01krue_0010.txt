 

Vl—

legerant, confirmare, multa corrigere, non pauca primus legere
potui. Attamen propter miseram multarum membranarum con-
dicionem multis locis etiam nunc adeo hiat oratio Gaiana, ut
nisi qui iuris sit consultissimus, edendi Gai officium solus sus-
cipere non debeat. Itaque cum ego soleam artem criticam con-
saeptis philologiae finibus terminare et iurisconsultorum disci-
plinam non ut meam possideam sed ut alienam libauerim, Paulum
Krueger, qui, si ab incomparabili Theodori Mommsen sollertia
recesseris, in fontibus iuris Romani edendis hodie facile prin-
cipem locum tenet, precibus adii, ut eam praecipue editoris
prouinciam, quam ad administrandam accuratiore iuris cognitione
opus esset, susciperet. Inde igitur ab anno 1869 subsiciuis
seriarum horis Krueger et ego Gaium una tractauimus et editionem
primam absoluimus sub finem anni 1873. Quam quominus statim
publici iuris faceremus, non Kruegeri culpa fuit, sed officiorum,
quae ego hic sustineo, mole effectum est; quae ut inde demum
ab aestate anni 1876 typis describeretur et anno 1877 absol-
ueretur editio prima permisit. Nec Theodori Mommsen fidelissimi
et summe reuerendi amici mihi defuit opera: is enim annis 1876
et 1877 benigne et omnia ea quae nouanda esse in contextu
Gaiano censeret, nobiscum communicare uoluit et si qua gra-
uiora inscitiae meae elapsa essent indicauit et multifariam con-
siliis adiuuit. Mommseni adnotationum plerasque cum nostris
contexui adscripto ubique Mommseni nomine2).

Post absolutam anno 1877 Gai editionem primam cum mihi
uere anni 1878 et aestate anni 1883 liceret Veronae commorari,
Carolus comes Giuliari, bibliothecae capitularis praefectus mihi
amicissimus, liberalissime, ut solet uir egregius, permisit, ut
locos nonnullos difficiliores denuo cum codice >rescripto conferrem.
Per paucos ex paucis, quos anno 1878 Veronae degere mihi conti-
git, diebus laboris socium sese obtulit Paulus Krueger, per reliquos
eosque plures solus officium conferendi sustinui. Ex remediis
chemicis, quibus ipse olim annis 1867 et 1868 usus eram, paucis
locis codicem leuiter satigauerat kalium sulphocyanatum mixtum
paucis guttis acidi muriatici; nec tamen commissae iniuriae urit

2) »Gai Institutiones. Ad codicis Veronensis apographum Studemundia·
num in usum scholarum ediderunt Paulus Krueger et Guilelmus Studemund.
Inest epistula critica Theodori Mommsen. Berolini apud Weidmannos. ⁴871«
In bac epistula critica Mommsen eas obseruationes composuerat, quae in
ipso apparatu critico editionis a nobis a. 4877 curatae commemoratae non
erant. In editione altera, quam annis 4883 et 4884 parauimus‚ fere om-
nes adnotationes Mommsenianas, nisi quae iterata codicis C lectione irritae
sactae erant, in ipsum apparatum criticum recepimus.

