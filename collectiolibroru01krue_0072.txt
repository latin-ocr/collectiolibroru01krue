— vanl —

Rerum ignorantiae, cuius documentum certissimum est
Latini iuris tractatio (c. 6. 7¹), quasi esset ius civitatis Romanae
imperfectum, respondet verborum ordinatio. Sententia quae dici
possit per totum tractatum nulla reperitur, nec tam male scripsit
homo quam abhorret totus a stilo qualicumque. Nego per litte-
ras ullas eiusmodi commentarios effici potuisse, scholas habemus
et ipsas non bonas, magistrum dicta sua crebra iteratione pueris
inculcantem, pueros ore sibi tradita fidelius quam felicius in
pugillares reserentes. Inde per totum tractatum auctor adloqui-
tur modo unum auditorem (venis et (licis p. LXIV, 443 similiter
p. XLII, 40. XLVII, ⁴8. XLIX, Μ. LII, 28. LXI, 49. LXIII, 44.
23. ⁶27), modo plures (tenetis LXIII, 483 similiter p. XLIII, 8). Item
etiam saepius orationem interrumpit quaestionibus directis ad
audientes (XLII, 6. XLIII, 24. XLV, 45. XLVI, 42. XLIX, 25. L,
9. 24. 30. LI, 44. LII, 45. LIII, 4). Similiter non raro eum de
quo agitur introducit utentem oratione directa (XLII, 7. XLIII,
119. XLIX, 9. LII, ΞΟ. LIII, 4). Quae omnia redeunt ad usum
scholarum. Denique scholis ita exeeptis recte conveniunt loci
interpretati auctoris hic illic interspersi et forma litterarum di-
stincti.

Recuperavimus igitur institutionum Gaianarum editionem al-
teram auctam et pessumdatam, nam quamquam uno loco (c. 56)
qui eam curavit Gaium nomine citat et particulae quoque illae
ex commentariis ad verbum relatae declarant nequaquam hoc
eum egisse, ut Gaianis suos commentarios substitueret, nihi·
lominus quod legitur c. 9⁴: quemadmodum tutor aut curator
efficiantur in primo commentario relatum est eo ducit, ut hi
praeceptoris commentarii discipulis tamquam Gai ipsius apparere
debuerint. Eius retractationis alias reliquias nullas superesse non
mirum est; certe prudentes Alariciani quamquam Gai institutiones
aliter atque reliquos iuris Romani tractatus male mutarunt, non
Pseudo-Gaium hunc, sed genuinum conciderunt et elumbarunt.
Nec magis monstri nostri particulas Iustiniani doctores receperunt.
Nihilo minus apud eos ipsos sortasse huiusce operis aliqua memoria
reperitur. Auctorum index digestis praemissus cuminter Gai opera
recenseat ‘aureon βιβλία ἐπτά’, excerpta inde sumpta inscripta
plerumque ‘rerum cottidianarum sive aureorum' (prior titulus
solus praescribitur fragmentis insertis libris digestorum XVII—
XXII, alter solus fragmentis insertis libro XLIV) multa in di—
gestis inveniuntur, sed ex solis libris prioribus tribus3 aureo-
rum quattuor posteriores in ipsa compilatione non comparent.
‘’Aureos certe Gaius ipse rerum quotidianarum libros non ap-
pellavit, sed nomen id posteriores operi multum lectitato impo-

